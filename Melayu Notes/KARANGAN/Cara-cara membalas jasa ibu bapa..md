# Cara-cara membalas jasa ibu bapa

*Soalan: Ibu bapa merupakan insan yang banyak berjasa kepada kita. Tuliskan sebuah karangan tentang cara-cara membalas jasa ibu bapa.*



Sejak dilahirkan lagi, kita dijaga oleh ibu bapa dengan penuh kasih sayang ***bagai menatang minyak yang penuh***. Oleh yang demikian, sebagai anak, kita sewajarnya membalas jasa kedua-dua ibu bapa kita. Pelbagai cara boleh kita lakukan untuk membalas jasa mereka.

Antaranya, kita perlu ***belajar bersungguh-sungguh.*** Kejayaan yang cemerlang dalam pelajaran sudah tentu mampu menggembirakan ibu bapa yang <u>bersusah payah</u> [^1]<u>menyekolahkan</u>[^2] kita. <u>Sesungguhnya</u>[^3] setiap ibu bapa inginkan anaknya berjaya dalam pelajaran kerana pelajaran boleh <u>menentukan</u>[^4] masa depan kita.

Sebagai anak yang baik, kita juga <u>sewajarnya</u>[^5] <u>mempamerkan</u>[^6] ***tingkah laku yang mulia***. Segala nasihat mereka perlu didengar dengan teliti dan diikuti sebagai <u>pedoman</u>[^7] hidup. Apabila bertutur dengan ibu bapa, elakkan bercakap <u>kasar</u>[^8] agar tidak <u>menyinggung</u> [^9] perasaan mereka.

Kita juga haruslah bersikap <u>tangan terbuka</u>[^10] ***membantu mereka***. <u>Penat lelah</u>[^11] mereka mencari <u>nafkah</u>[^12] <u>menanggung</u>[^13] kita sekeluarga dapat dikurangkan apabila kita membantu mereka. Kita boleh membantu mereka mengemas rumah, memasak, menyiram pokok bunga dan sebagainya.

Satu lagi cara untuk membalas jasa kedua ibu bapa ialah sentiasa ***<u>mendoakan</u>[^14] kesejahteraan ibu bapa*** di dunia dan di akhirat. Kita boleh memohon doa kepada tuhan agar ibu bapa diberi kesihatan yang baik, dipanjangkan umur dan <u>diampunkan</u>[^15] segala <u>dosa</u>[^16]. Doa boleh diamalkan pada bila-bila masa, lebih-lebih lagi selepas solat.

Sesungguhnya, pengorbanan ibu bapa tidak dapat dinilai dengan wang ringgit. Segala <u>perit jerih</u>[^17] mereka membesarkan kita seharusnya dihargai. Oleh itu, kita perlu <u>sedaya upaya</u>[^18] berusaha untuk membalas jasa dan pengorbanan mereka.

[^1]: bersusah payah 千辛万苦的
[^2]: menyekolahkan 送进学校；入学
[^3]: sesungguhnya 实际上
[^4]: menentukan = memastikan 确定
[^5]: sewajarnya = sebenarnya = sememangnya 必然的
[^6]: mempamerkan = mempertunjukkan 展示
[^7]: pedoman = kompas 罗盘；指南针
[^8]: kasar = tidak tertib 粗鲁的﹐野蛮的﹐无礼的
[^9]: menyinggung = menyakiti atau melukai hati 伤害（自尊心﹐感情）
[^10]: tangan terbuka = murah hati 乐意地﹐真心地
[^11]: penat lelah = jerih penat 非常疲倦
[^12]: nafkah = sara hidup 生计﹐生活费
[^13]: menanggung = memikul biaya开销 atau perbelanjaan 承担﹐负担﹐赡(shàn)养
[^14]: mendoakan = memohonkan sesuatu kepada Tuhan 祷告，祈求
[^15]: mengampunkan = memaafkan 原谅，宽恕
[^16]: dosa 罪，罪恶 
[^17]: jerih perih 很辛苦的、疲劳的去做该成就
[^18]: sedaya upaya 尽力，全力以赴