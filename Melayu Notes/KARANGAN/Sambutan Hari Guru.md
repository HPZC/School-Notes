#### Sekolah anda telah meraikan guru-guru dalam Majlis Sambutan Hari Guru 2022 pada minggu lalu. Pelbagai aktiviti telah dijalankan dalam sambutan itu. Gambarkan aktiviti yang dijalankan dalam sambutan hari guru.

Pada 16 Mei 2022 yang lalu, sekolah saya telah meraikan guru-guru dalam Majlis Sambutan Hari Guru. Tujuan sambutan ini diadakan adalah untuk mengingati jasa guru yang telah mendidik murid dengan berdedikasi. Murid-murid dan guru-guru membuat persiapan yang rapi untuk sambutan kali ini. Pelbagai aktiviti telah dijalankan dalam sambutan itu.

Sejak awal pagi, semua murid, guru-guru dan ahli Persatuan Ibu Bapa dan Guru telah berkumpul di dewan sekolah. Dewan sekolah telah dihias dengan belon-belon yang cantik. Para hadirin mengambil tempat duduk masing-masing di dalam dewan sebelum majlis bermula. Dalam perhimpunan ini, murid menyanyi lagu kebangsaan, mendengar ucapan pengetua yang telah merasmikan Sambutan Hari Guru 2022 dengan pasang telinga. 

Seterusnya, persembahan koir, nyanyian dan tarian dan sebagainya yang dipersembahkan oleh murid-murid dijalankan. Para tetamu terhibur dengan persembahan yang menarik ini. Selepas persembahan, murid-murid dan guru-guru memberikan tepukan yang gempuruh kepada murid yang melibatkan diri dalam persembahan. 

Aktiviti seterusnya ialah persembahan guru. Guru-guru menyanyi lagu â€œKami Guru Malaysia" dan bersuara merdu. Murid-murid juga memuji bakat guru. Selepas itu, murid memberikan hadiah kepada guru kesayangan mereka. Semua murid menyampaikan bunga, menulis kad ucapan dan mengucapkan terima kasih. 

Akhir sekali, jamuan hari guru telah dijalankan. Semua murid ingin menghargai jasa guru. Mereka telah membawa pelbagai makanan untuk berkongsi dengan para guru yang disayangi. Guru-guru dijemput untuk menikmati jamuan khas yang telah disediakan. Makanan tersebut termasuk kuetiau, mi goreng, nasi. kuih-muih, martabak dan sebagainya. Semua makanan yang disediakan sedap-sedap belaka. Menjelang pukul 2.00 petang, majlis bersurai. 

Dalam sambutan tersebut, saya dapat mempelajari banyak perkara. Antaranya ialah kita mesti mengingati jasa guru supaya tidak menjadi seperti kacang lupakan kulitnya. Selain itu, kita harus mengingati nasihat guru agar usaha guru tidak bagai mencurah air ke daun keladi. Janganlah nanti nasihat guru masuk ke telinga kanan, keluar ke telinga kiri. Seterusnya, kita mesti menghargai ajaran guru. Janganlah lupa akan hakikat kemahiran itu sebaik-baik guru. Akhir sekali, kita patutlah sayang akan guru. Kita wajar insaf akan kebenaran bahawa sukakan gaharu kerana baunya, sukakan guru kerana ilmunya.

Kesimpulannya, banyak aktiviti telah dijalankan bersempena dengan Sambutan Hari Guru 2022 di sekolah saya. Majlis Sambutan Guru 2022 dijalankan dengan Iancarnya dan meriahnya untuk menggembirakan guru kerana guru-guru bekerja keras pada setiap hari untuk memberi murid-murid ilmu dan pengetahuan. Dengan sambutan tersebut, guru dapat merasakan bahawa mereka disayangi oleh murid-muridnya.

â€‹                                                                  